## Background
Gli unici ricordi che la madre di Baasi le ha lasciato sono un ciondolo con il pittogramma di un gatto e i suoi occhi verdi e affilati, gli stessi che vede quando per caso, seduta sul molo, le cade l’occhio sul suo riflesso nell’acqua.

Questi, almeno, sono i ricordi materiali: anche il nome gliel’ha dato lei, un nome sconosciuto persino a Waterdeep. Addentrandosi nel Quartiere Meridionale ne aveva sentiti a decine, provenienti da ogni angolo del mondo, ma mai “Baasi”. Certamente sua madre le aveva raccontato qualche storia sulla sua origine: adorava raccontare storie. Ma per quanto Baasi si sforzi non riesce mai a ricordare il contenuto di quelle leggende. Nei suoi sogni vede solo l’immagine di sua madre, una Tabaxi con il pelo rosso fuoco, che le sorride, parla, ma dalla sua bocca non esce alcun suono.

Era troppo piccola per ricordarsi la sua voce, prima che la malattia se la portasse via.

Ricorda molto meglio gli scricchiolii della baracca in cui vivevano, la puzza di fogna del Quartiere dei Campi, la consistenza dura del pane raffermo che la madre sottraeva per nutrirla. Sono comunque i sogni più belli che Baasi fa.

È stato l’halfling Bungo, quando anche lui non era più che un bambino, a portarla fuori dai bassifondi della periferia. Si sono incontrati per caso una sera in cui Bungo si era addentrato nel Quartiere dei Campi. Baasi l’aveva visto muoversi veloce tra le persone, cercando di riconoscere malcapitati turisti che avevano sbagliato strada e si erano attardati nella zona peggiore della città. Con le piccole e veloci mani aveva sottratto tre portamonete da tre tasche differenti, nel giro di pochi minuti. Quando si è isolato in un vicolo per quantificare il bottino, Baasi aveva provato ad aggredirlo tirando fuori le unghiette, emettendo un miagolio imbarazzante. Bungo, spaventato dal rumore, aveva estratto un coltellino svizzero puntandolo verso il buio, vedendo due occhi felini, con le pupille leggermente dilatate dall’oscurità, che da verdi stavano diventando gialli e brillanti. In quel momento un raggio di luna li ha illuminati entrambi: Bungo si trovò di fronte una gattina esile e piena di cicatrici. Abbassato il coltellino, le aveva offerto metà delle monete che aveva rubato. Baasi le aveva prese, infastidita dallo sguardo compassionevole dell’halfling. “Hai fame?”, le ha chiesto subito dopo. Baasi non ha risposto. Bungo le ha detto di seguirlo e lei lo ha fatto, diffidente. Da allora non si sono più separati.

Cresciuti insieme per le strade del Quartiere del Porto, Bungo le ha insegnato a leggere e scrivere nella lingua comune più semplice. Lei, in cambio, lo ha aiutato a risolvere le “incomprensioni” più difficili con il martello e con gli artigli.

Come si suol dire, facendo ciò che si ama è come se non si lavorasse neanche un giorno: Baasi ama picchiare la gente e brandire il suo maglio. E dire che gli abitanti di Waterdeep sono noti per essere imperturbabili: lei ha vissuto a Waterdeep da che ha memoria, eppure è estremamente...sensibile.

## altro
![[Baasi portrait.png]]


```statblock
layout: Basic 5e Layout
image: Baasi portrait.png
name: Baasi Crookshank
size: Medium
type: Tabaxi
subtype: 
alignment: 
ac: 16
hp: 20
hit_dice: 1d12
speed: 9m
stats: [10,10,10,10,10,10]
fage_stats: 
saves:
  - dash: 
  - potato: 
  - stew: 
skillsaves:
  - fake-skill: 
  - turtle: 
damage_vulnerabilities: 
damage_resistances: 
damage_immunities: 
condition_immunities: 
senses: 
languages: 
```