---
publish: false
---

### **Adbar**
La fortezza eterna, sulle **Montagne Di Ghiaccio** , scavata dentro la montagna da cui fuoriescono due torri
acuminate.
Era la prima e più grande fortezza di **Delzoun** , e la sua gente è molto sospettosa.
**Re Harbromm** è da poco morto e il potere è passato ai suoi figli gemelli, **Bromm** (poi ucciso da un drago) e
**Harnoth** (debole ed inesperto).
Sono nemici degli **Orchi Dalle Molte Frecce,** dai quali hanno subito molti attacchi.
Il re ha al suo servizio la truppa d'elite dei **Cavalieri Dello Scudo di Mithral** , e l'esercito regolare, la
**Guardia Di Ferro**.
La città è pericolosa e piena di trappole per gli stranieri, e in profondità, dove non a tutti è permesso entrare,
si snodano chilometri e chilometri di gallerie.
Nel punto più basso si trova la maestosa **Grande Ruota Della Cittadella** , che da energia alla città, la **Sala
Della Forgia** , un luogo sacro a Moradin.
È collegata a **Mithral Hall, Mirabar** e **Felbarr,** tramite diverse vie sotterranee, che entrano in città tramite
la **Porta Della Carovana.**

### **Felbarr**
Vi si arriva tramite una grande strada fortificata e vi si accede tramite la grande **Porta Delle Rune.**
Roccaforte mineraria di **Delzoun** , commerciava col **Netheril**. Quando le risorse si esaurirono, venne
abbandonata e presa prima da **Silverymoon** e poi dagli **Orchi Dalle Molte Frecce**.
Venne poi riconquistata da **Re Emerus Warcrown** e fu oggetto di contesa finchè non venne rivendicata
dall'alleanza tra **Emerus** e **Re Bruenor Battlehammer**.
Poi **Emerus** venne ucciso per riconquistare **Gauntlgrym.**
Ora a Felbarr regnano **Re Morrin** e la **Regina Tithmel,** della stirpe di **Emerus** , uno più riflessivo, l'altra più
impulsiva.

### **Gauntlgrym**
Miniera scavata agli albori di **Delzoun**. Durante gli scavi venne trovato un **Grande Essere Di Fuoco** che
fece allontanare i nani ma, in accordo con gli umani, vi tornarono e, imbrigliato il potere primordiale
dell'essere, alimentarono la **Grande Forgia** e costruirono la città.
Dopo la caduta di **Delzoun** , venne abbandonata finchè **Re Bruenor Battlehammer** non decise di
rivendicarla. Dopo molti scontri con i **Drow** e **altre creature sconosciute** , **Re Bruenor** e **Re Emerus** ,
quest'ultimo pagando con la vita, ripresero la città. **Re Bruenor** abdicò poi da **Mithral Hall** e prese il trono
di Gauntlgrym, alcuni dicono voglia restaurare **Delzoun** stesso. Al di là delle **porte in mithral** si trova il
**Tabernacolo di Ferro** , un luogo sacro in ristrutturazione, al centro della città, con i sepolcri dei defunti più
onorati.
Nelle profondità si trova la **Grande Forgia** , con rinchiuso l' **Essere Di Fuoco** , al momento non in funzione,
ma se venisse riattivata potrebbe creare tra le armi più rinomate al mondo.

### **Ironmaster**
È abitata dai nani più xenofobi del Faerùn, e chi entra nei loro confini senza permesso finirà probabilmente
ucciso (contrassegnano con un'incudine su un diamante i loro ingressi, come avvertimento). È costruita sulle
guglie e sul canyon che sovrastano il **grande fiume Shaengarne** , dove ponti collegano le parti opposte, e i
nani scavano all'aria aperta. Pare sia meravigliosa alla vista.
Venne edificata da **Ilgostrogue Sstar,** un Adbarran folle che voleva ampliare i domini nanici verso il mare.
Arrivò e superò **Mirabar** finché non si fermò davanti allo **Shaengarne** , dove morì. I suoi eredi trovarono
depositi di ferro sulle colline vicine ed eressero la città. Nelle profondità si scontrarono con i **duergar** e sono
tutt'ora in guerra, anche se pochi lo sanno. Pare che gli Ironmaster siano gli unici a lavorare **l'adamantio** ,
importandolo dall' **isola Tuern** , quindi hanno sicuramente armi dalla fattura ineccepibile.

### **Mithral Hall**
Fu fondata all'epoca di **Delzoun** dal clan **Battlehammer** , che si spostò da **Adbar** in cerca di **mithral**. Il clan
**Ironshield** poi fondò **Settlestone** per gestire il mercato del prezioso metallo. Gli scavi, però liberarono il
**Drago d'Ombra Shimmergloom** che decimò i nani e li fece fuggire verso **Settlestone**.
Re **Garumn Battlehammer** restò a combattere, ma non fece ritorno e gli abitanti si ritirarono verso
**Ironmaster** dove però non vennero accolti.
**Bruenor Battlehammer** , nipote di **Garumn** , uccise il drago con l'aiuto della sua compagnia e riprese la


città, che fu in seguito attaccata dai **drow di Mezzoberranzan**.
In seguito suggellò la pace con gli **Orchi Dalle Molte Frecce** e morì, ma quando gli orchi violarono il
trattato, tornò dalla morte e li respinse, dopodiché abdicò e si diresse verso **Gauntlgrym** passando la corona
alla **Generale Dagnabbet Waybeard**.
Ora grandi porte di **mithral** difendono la città, insieme ai suoi soldati, la **Schiera Della Sala** , e alla élite
detta **Brigata Spaccabudella**.
Gli ospiti graditi qui vengono trattati con il massimo rispetto, nonostante non possano accedere al **Labirinto** ,
l'insieme di caverne sottostanti.
È l'insediamento nanico con la densità di popolazione minore.

### **Sundabar**
Un tempo chiamata **Sundabarr** , era una fortezza di **Delzoun** creata attorno ad una falda vulcanica chiamata
**Fuoco Eterno**.
**Il Mastro Forgiatore,** che governava la città, era scelto in base alle sue abilità nel lavorare con il **Fuoco** ,
raggiungendo livelli di fabbricazione di armi e armature di raro pregio.
Quando gli uomini in fuga da **Ascalhorn** arrivarono alle porte della città, vennero accolti e aiutati e l'alleanza
che ne seguì portò allo stanziamento degli uomini in superficie e alla carica di **Mastro Comandante**.
Uno di questi, **Helm Dwarf-friend** si dichiarò re superando il prestigio del **Mastro Forgiatore**.
Due generazioni più tardi, arrivò una grande orda di orchi che uccise re **Firehelm** , nipote di **Helm** , poi
massacrò uomini e nani e ricacciò questi ultimi nelle caverne del **Fuoco Eterno**.
Quando **Hartusk** , il capoguerra degli orchi, si allontanò lasciando un drappello di guardia, i nani ripresero la
città, che è tutt'ora in riparazione. Solo le doppie cinte murarie, tuttavia, sono funzionanti e per il resto la
superficie è quasi deserta.
Sembra che il **Mastro Forgiatore** sia intenzionato a tagliare i rapporti coi mercanti di superficie, e investire
su quelli sotterranei. Questo perché i rapporti con gli umani sono molto freddi e gli aiuti contro gli orchi,
comunque insufficienti, sarebbero arrivati solo da **Silverymoon** , nella persona di **Aleina Brightlance** e dei
suoi **Cavalieri d'Argento**. Nonostante le difficoltà che hanno affrontato, sembra che le ricchezze della città,
al sicuro nelle caverne, siano rimaste intatte.
Appena gli è stato possibile, i Sundabarran sono usciti dall' **Alleanza Dei Lord** e si vocifera che sperino nella
venuta di un re che unisca la città ad un regno più ampio.

### **Rocca Stoneshaft (Roccaspina)**
È situata a ovest della **Strada Alta** , sopra il **Mare Dei Morti**.
Era una tenuta di un Lord della **famiglia Margaster di Waterdeep** , per poi essere rivendicata dai **Cavalieri
Di Samular** , un ordine di paladini devoti a **Tyr** fondato da **Samular Caradoon**.
Quando gli **Zentharim** , passando per l' **Underdark** , conquistarono **Roccaspina** , invasero le caverne
sottostanti, dimora del clan **Stoneshaft,** e ne uccisero e schiavizzarono in grandi quantità.
Questi si riorganizzarono e, sotto la guida di **Ebenezer Stoneshaft** e con l'aiuto dell'arpista **Bronywn
Caradoon** , discendente di **Samular** , riconquistarono e rivendicarono la città.
Pare comunque che la famiglia **Margaster** non accetti di buon grado la cosa, e i nani temono una conquista
armata, o addirittura un attacco completamente distruttivo.
Pochi conoscono le gallerie che conducono alle dimore sotterranee, e da fuori si può vedere solo un grande
castello dalle spesse mura, senza ornamenti e con qualche edificio di pubblica utilità.
I nani hanno vissuto periodi di forte isolamento, dato anche dalla **Piaga Magica** , e ne hanno approfittato per
accumulare armamenti e oggetti in metallo, nella cui lavorazione sono dei maestri.
Pare che sia la famiglia **Margaster** che i **Cavalieri di Samular** siano interessati a riprendersi la città come
punto strategico, sia mercantile che militare, e qualcuno teme che questo potrebbe portare ad un'alleanza tra i
nobili e i paladini, cosa che i nani temono enormemente.
La vicina **Waterdeep** potrebbe essere un punto di partenza pericoloso per un eventuale attacco, e la sua
politica non sembra favorire particolarmente il clan, tanto che le difese sono sempre alte e pronte al peggio.
Oltre a questo, però, **Waterdeep** offre anche grosse opportunità di commercio e aumentare le proprie risorse
sicuramente aiuterebbe in caso di assedi o tempi bui.
Gli Stoneshaft in viaggio stanno comunque molto attenti ed evitano di affrontare la città da soli, e spesso non
vengono messi al corrente delle difese specifiche della città, in modo da non poter fornire informazioni a
seguito di interrogatori o torture ad opera dei **Margaster** o di loro agenti.

**Regni caduti: Haunghdannar (1500), Gharraghaur (1200), Besilmer (300), Delzoun (4000+)**


